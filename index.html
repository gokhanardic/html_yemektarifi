<!DOCTYPE html>
<html lang="tr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>İzmir Bombası</title>
</head>
<body>
    <h1 style="color:red">İzmir Bombası Tarifi</h1>
        <p>
        <u><font color="#935105">Kaç kişilik:</font></u><u>8 kişilik</u>&nbsp
        <u><font color="#935105">Hazırlama Süresi:</font></u><u>30dk</u>&nbsp
        <u><font color="#935105">Pişirme Süresi:</font></u><u>5dk</u>
         </p>
    <section> 
         <h3 style="color:red">İzmir Bombası Tarifi İçin Malzemeler</h3>
    
    <h6>Hamuru İçin;</h6>
        <li> Yarım su bardağı ılık su</li>
        <li> Yarım çay bardağından az sıvı yağ</li>
     <li>1 yemek kaşığı şeker</li>
        <li> 1 paket vanilya</li>
        <li> 1,5 su bardağı un (gerekirse 1-2 kaşık daha eklenebilir)</li>
    
    <h6> İçi İçin;</h6>
        <li> Sürülebilir çikolata</li>   
    </section>   
    <section>   
    <h3 style="color:red">İzmir Bombası Nasıl Yapılır?</h3>
    
    <ol type="1">
        <li>Tatlımızın hamuru için; derin bir kabın içerisine suyu, sıvı yağı, şekeri, vanilyayı alalım. Unu da hamurumuz ele yapışmayacak bir kıvam alana kadar yavaş yavaş ekleyelim ve karıştırıp, yoğuralım.</li>
        <li>Kıvam alan hamurumuzun üzerini streç film ile kapatalım ve 20 dakika kadar dinlenmeye bırakalım.</li>
        <li>Hamurumuza şekil verme aşamasına geçmeden önce, fırınımızı en yüksek derecede alt-üst ayarında çalıştıralım.</li>
        <li>Dinlenen hamurumuzu tezgaha alalım ve elimizle rulo şekli verelim.</li>
        <li>Daha sonra hamur kesme aparatı ya da bıçak yardımı ile hamurumuzu 18 parçaya ayıralım ve küçük küçük bezeler haline getirelim.</li>
        <li>Hazırladığımız bezelerden bir tanesini alalım, elimiz ile bastırarak hafifçe genişletelim.</li>
        <li>Daha sonra oklava yardımı ile hamurumuzu ince bir şekilde açalım. Hamur yağlı olduğu için açma işlemini zorlanmadan, kolayca yapabilirsiniz.</li>
        <li>Açtığımız hamurun ortasına kakaolu fındık kremasından kaşık ile koyalım ve bohça şeklinde kapatalım.</li>
        <li>Hamuru açıklık kalmayacak şekilde kapatalım, fazla gelen kısım olur ise makas yardımı ile keselim.</li>
        <li>Fırın tepsimize pişirme kağıdını yerleştirelim. Hamurun tepsiye yapışmaması ve tepsinin kirlenmemesi için tercih ediyorum.</li>
        <li>Hazırladığımız İzmir bombamızı topladığımız kısım alta gelecek şekilde, pişirme kağıdı serdiğimiz fırın tepsisine alalım. Tüm bezelerimiz bitene kadar, sırası ile aynı işlemi uygulayalım.</li>
        <li>Ben iki tepside pişirdim, birbirine çok yakın yerleştirmemenizi ve şekillendirme kısmını hızlıca yapmanızı öneririm, çünkü bekledikçe hamur genişliyor.</li>
        <li>Tatlımızı fırına sürelim ve fırınımızın ayarını 220°C’ye düşürelim, fanlı olarak pişirelim. Pişirme işlemini fırının başından ayrılmadan, dikkatli bir şekilde pişirmelisiniz. Tatlımız 5-6 dakika içerisinde pişecektir.</li>
        <li>İlk sıcağı çıkan İzmir bombalarını, servis tabağına alarak dilediğiniz gibi servis edebilirsiniz.</li>
    </ol>
</section>
        <p>Afiyet Olsun...</p>

</body>
</html>